-*- text -*-

FSPLIT
======

FSPLIT is Copyright (c) 1994 Torsten Poulin.

Programmet startes ved at skrive FSPLIT efter DOS-klarteksten. Det
svarer så med

    This is FSPLIT, Version 1.0 [25-Jul-94].
    Copyright (C) 1994 Torsten Poulin. Email: <torsten@diku.dk>
    Enter name of FORTRAN source file:

Her indtastes navnet på den FORTRAN-kildetekstfil, der ønskes delt.
Hvis der trykkes 'Enter' uden at der er skrevet et filnavn, afsluttes
med teksten

    Aborted!

Anføres et filnavn, vil FSPLIT gemme hver programenhed i separate
filer med navne på formen navn.f, hvor navn er navnet på
programenheden (dvs. på program-, subroutine-, function- eller block
data-blokken). Hvis det ikke er muligt for FSPLIT at bestemme navnet
på enheden benyttes navnene 'progrm.f', 'subrou.f', 'functn.f', eller
'blkdta.f'. Hvis der allerede eksisterer en fil med navnet navn.f, vil
navnet navn##.f blive benyttet i stedet, hvor ## er et tal i
intervallet 1 til 99 (fx blkdta01.f).

FSPLIT kan i visse patologiske tilfælde klassificere en unavngiven
enhed forkert og som resultat gemme den med et misvisende navn. Det
kan ikke bestemme enhedens navn hvis det står på en
fortsættelseslinje.

Linjer længere end 80 tegn bliver trunkeret.

Den oprindelige FORTRAN-fil bliver ikke ændret.
